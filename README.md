# 3G-Rental
La seguente documentazione si divide in due parti:
- **Idea della start-up 3G-Rental**
- **Infrastruttura ed architettura Azure**
## Idea della start-up
<p align="justify">
La nostra idea di start-up, denominata <i>3G Rental</i>, nasce dagli studenti Giuseppe Giliberto, Giuseppe Puglisi, Giuseppe Sgroi, ed ha come obiettivo principale quello di creare una nuova forma di noleggio tra privati che cambia il concetto di possesso,  trasformandolo in quello di reale utilizzo. Inoltre, la start-up, si propone come mediatrice nella compravendita di beni e servizi.
L’azienda si inserisce nel panorama della <i>Sharing Economy</i>, mercato  che si propone come nuovo modello economico che parte dai reali bisogni dei consumatori ed è capace di far fronte alle sfide della crisi, e di promuovere forme di consumo più consapevoli, basate sul riuso anziché sull’acquisto. Vengono stimolati, così, nuovi stili di vita che riescono a favorire il risparmio, la riduzione degli sprechi, la socializzazione e la salvaguardia dell’ambiente.
La nostra azienda ha come nucleo operativo una sede, situata a Catania. Al momento questa è l’unica sul territorio regionale, ma contiamo in una continua espansione al fine di raggiungere successivamente anche il territorio nazionale, arrivando a coprire il mercato in larga scala.
Il fulcro della nostra start-up ruota attorno ad una web app, vale a dire un’applicazione fruibile via web, messa a disposizione dell’utente.
Si distinguono due categorie di utenza: noleggiante/venditore, noleggiatore/acquirente.
Per la prima categoria viene messa a disposizione la possibilità di registrarsi e solo in seguito poter procedere alla consegna del bene, il quale verrà inserito solo dopo un’attenta valutazione del personale addetto; superata questa fase verrà preventivato il prezzo di noleggio e/o vendita.
Se viene offerto un servizio, invece, questo verrà direttamente inserito nel sistema, sempre previa supervisione del personale addetto.
Per la seconda categoria di utenza viene messa a disposizione la possibilità, dopo previa registrazione, di bloccare uno o più prodotti specificandone il periodo esatto. Subito dopo l’utente dovrà recarsi in sede a saldare il prezzo del noleggio ed una cauzione calcolata in base al valore del prodotto.
Alla fine di tutto:  il noleggiante guadagnerà la percentuale maggiore, l'azienda la percentuale minore, ed il noleggiatore risparmierà invece di dover acquistare un prodotto nuovo e per l'occasione.
Se invece verrà effettuata una compravendita, l’azienda guadagnerà una sua percentuale, ponendosi da mediatrice.
Gli utenti avranno inoltre la possibilità di aderire a servizi premium che permetteranno loro di avere una determinata serie di benefici: sconti su acquisti e noleggi, newsletter, maggior guadagno sul noleggio e tanto altro.
</p>

## Infrastruttura ed architettura Azure
<p align="justify">
<img src="/DOC/Diagram_3g-rental.png" alt="Architecture";>
</p>
